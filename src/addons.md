# Add-on

È possibile estendere le funzionalità di Anki mediante dei componenti aggiuntivi chiamati add-on. Questi add-on possono introdurre funzionalità aggiuntive come un migliore supporto per lingue specifiche, un maggiore controllo sulla pianificazione e così via.

Per esplorare gli add-on disponibili, seleziona `Strumenti` → `Add-on`, quindi fai clic su `Scarica add-on`. In alternativa accedi alla pagina [ankiweb.net/shared/addons](https://ankiweb.net/shared/addons) dal browser.

Se hai scaricato un add-on e non funziona correttamente o se hai commesso un errore durante la sua modifica, puoi eliminarlo utilizzando l'opzione "Elimina" dal menu.

Gli add-on utilizzano e modificano parti arbitrarie del codice sorgente di Anki. Di conseguenza, l'aggiornamento di Anki potrebbe, in alcuni casi, compromettere la compatibilità con add-on più vecchi. Se uno dei tuoi add-on smette di funzionare in seguito all'aggiornamento di Anki, è consigliabile segnalare il problema all'autore dell'add-on. Se questo è un add-on di cui non puoi fare a meno, dovrai continuare a usare una versione di Anki meno recente fino a quando tale add-on non verrà aggiornato.

Nella maggior parte delle pagine degli add-on su AnkiWeb è presente un pulsante chiamato "Contact Author" (contatta l'autore). In alternativa, molti autori includono il proprio indirizzo email direttamente nel codice dell'add-on, per cui potresti provare a leggere i file dell'add-on e controllare in cima a uno di essi per verificarne la presenza.

Se vuoi imparare a sviluppare gli add-on, consulta la [guida allo sviluppo degli add-on](https://addon-docs.ankiweb.net) (inglese).
