# Ricevere supporto

## Porre domande efficaci

Ad eccezione di AnkiMobile, Anki e il relativo supporto sono forniti gratuitamente
da volontari che dedicano generosamente il loro tempo. Tienilo a mente
quando richiedi aiuto - se sei scortese ed esigente, o non hai fatto alcuno sforzo
per risolvere autonomamente il problema, è meno probabile
che le persone siano disponibili ad aiutarti.

Prova innanzitutto a risolvere il problema autonomamente:

- Leggi la sezione [per iniziare](./getting-started.md) del manuale e guarda i video introduttivi.
- Se hai riscontrato un bug, segui [questi passaggi](./troubleshooting.md).
- Utilizza il tasto di ricerca in questa pagina per cercare le domande frequenti.
- Utilizza il tasto di ricerca nel manuale.
- Utilizza il tasto di ricerca nel forum.
- Cerca il problema su Google.

Se hai provato quanto sopra e stai ancora incontrando difficoltà, è il momento di chiedere aiuto.
Quando scrivi un post, spiega il problema che stai riscontrando in maniera chiara e dettagliata.

Per favore, evita di porre domande vaghe come:

> "Anki non funziona, cosa devo fare?".

Fornisci invece il maggior numero di dettagli possibile. Per esempio:

> "Quando faccio doppio clic sull'icona di Anki, appare un messaggio di errore.
> Ho cercato l'errore su Google, ma non ho trovato alcuna soluzione utile. Ho copiato
> e incollato il messaggio di errore in fondo al mio post. Ho seguito i passaggi
> descritti nella pagina "Quando si verificano problemi", ma il messaggio di errore persiste.
> Cosa devo fare?"

Questa è una domanda decisamente migliore, poiché ci fornisce informazioni su:

- Tentativi che hai fatto.
- Passati seguiti quando si verifica il problema.
- Problemi o errori che si verificano.

Conoscere questi dettagli rende molto più facile rispondere alla tua domanda.

I forum utilizzano credenziali di accesso differenti da quelli utilizzati per AnkiWeb,
quindi ti invitiamo a crearne uno nuovo se è la prima volta che usi il forum.

## Anki Desktop (versione per computer) e AnkiWeb

Dopo aver letto la sezione precedente, ti invitiamo a postare sul
[forum](https://forums.ankiweb.net) (inglese) per ricevere supporto.

I forum utilizzano credenziali di accesso differenti da quelli utilizzati per AnkiWeb,
quindi ti invitiamo a crearne uno nuovo se è la prima volta che usi il forum.

## AnkiDroid (dispositivi Android)

Consulta la [pagina di supporto di AnkiDroid](https://docs.ankidroid.org/help.html) (inglese).

## AnkiMobile (dispositivi iPhone/iPad)

Consulta la [pagina di supporto di AnkiMobile](https://docs.ankimobile.net/support.html) (inglese).

## Segnalazioni e domande private

Per segnalazioni di sicurezza e richieste di informazioni commerciali,
puoi inviare un ticket privato [qui] (https://anki.tenderapp.com/discussions/private) (inglese).
Se hai domande su Anki, AnkiWeb o AnkiDroid, utilizza invece i [forum](https://forums.ankiweb.net) (inglese).
